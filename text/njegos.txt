Ћуд је женска смијешна работа! Не зна жена ко је какве вјере; стотину ће промијенит вјерах да учини што јој срце жуди.
Страх животу каља образ често. Ко на брдо, ак и мало, стоји више види но онај под брдом.
Коме закон лежи у топузу, трагови му смрде нечовјештвом.
Липо, љепо, лепо и лијепо, било, бјело, бело и бијело-листићи су једнога цвијета, у пупољ се један одњихали.
Вјечна зубља вјечне помрчине нит догори нити свјетлост губи.
Вук на овцу своје право има ка тиранин на слаба човјека; ал тирјанству стати ногом за врат, довести га к познанију права, то је људска дужност најсветлија!
Тврд је орах воћка чудновата, не сломи га, ал’ зубе поломи.
Иза туче ведрије је небо, иза туге бистрија је душа, иза плача веље појача.
Јунаштво је цар зла свакојега, а и пиће најслађе душевно, којијем се пјане покољења. Благо томе ко довијек живи, имао се рашта и родити!
Лактом вјере глупост човјека мјери, а озбиљност ђелом и врлином.
Чашу меда јошт нико не попи, што је чашом жучи не загрчи; чаша жучи иште чашу меда, смијешане најлакше се пију.